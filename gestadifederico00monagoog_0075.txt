GESTA DI FEDERICO Ι.

· Heu mala Romana presertim sede uigere,
[usticie precium iam Rome preualuisse
Atque locum iuris Rome precium obtinuisse,
A capite in corpus uitium fluxisse malignum
Cunctaque membra sequi precium munusque benignum,
Omnia cum precio fieri diuinaque uendi,
Quod precio careat despectum prorsus haberi.
Hoc erat Arnaldi famosi dogma magistri,
Quod multis hominum sola nouitate placebat3
Hoc Europa quidem fuerat iam dogmate plena,
Hoc prius in patria fructus collegit acerbos,
Doctrinamque tui luxisti, Brixia, ciuis;
Hoc etiam magnum turbauit Mediolanum
Necnon Romanam facilem noua credere plebem,
Hoc ubicumque fuit connrouit sedicionem:
Decipiebat enim populum sub imagine ueri.
Hunc uoluit, set non ualuit, conuertere summus
Pastor apostolicus dictis monuitque benignis
Sepius errorem uel dogma relinquere prauum.
Ille tamen uerbis numquam cessauit amaris

· Sugillare patrem nec prauum dogma reliquit.
Cumque in deterius monitus iam sepius iret
Gauderetque suam per mundum crescere samam,
Papa, dolens populum uitiari dogmate falso
Et cupiens aliqua morbo ratione mederi,
De gremio matris, reputans anathemate dignum,
Expulit ecclesie doctorem scisma docentem,
Et gladio medicus secuit languentia doctus
Menbra, uolens reliquum'corpus retinere salutem.
Set nec sic praui cohibetur lingua magistri
Quin serat errorem solitum, quin dente maligno
Mordeat ecclesiam Romanam durius atque

800. Cod. diuina 802. Cod {omousi 817. Cod. suuam 822. Cod. glacio

nr. Cf. Tenem. Arndt. IV, 2, 13.
3

 

